\hunskill{Erdőjárás}

Az Erdőjárás képesség mutatja a karakter túlélési esélyeit a civilizációtól távol, legyen az vadon, mocsár, hegység vagy sivatag. Minden olyan dolog az Erdőjárás alá tartozik, amire városi embereknek nincs szükségük, legyen az a navigációval, vadászattal vagy vadállatok elleni védelemmel kapcsolatos.

\overcome Az Erdőjárás képesség vad vidéken gyakorlatilag bármire használható, amit nem fed le más képesség. Vadászat és nyomkövetés dobásokhoz, vagy akár arra, hogy a karakter tábortüzet rakjon, vagy vacsorának valót keressen. Ide tartozik az állatokkal való bánás, szelídítés, és a lovaglás is. Bár lovagolni gyakorlatilag mindenki tud Yneven többé-kevésbé, de ha valami miatt lovaglás dobásra kerülne sor, az Erdőjárás képességet kell használni, például ilyen lehet bestiákat megülni, vagy sűrű erdőben vágtatni anélkül, hogy a karaktert leverné a nyeregből egy faág.

Az Erdőjárás mutatja azt is, hogy a karakter milyen jól tudja a térképet használni, és mennyi eséllyel képes megtalálni és követni a helyes irányt.

Megmutatja azt is, hogy a karakter mennyire járatos a természetben található állatokkal és növényekkel, ugyanúgy használható, mint a Tudás képesség, de ugyanakkora sikeresség esetén sokkal több információt nyújt erről a témáról.

\advantage A karakter csapdákat állíthat Erdőjárás képességgel, amik helyzet jellemzőként jelentkeznek a játékban. Szintén alkalmas vadon élő állatok megfigyelésére vagy befolyásolására, és ha siker esetén segítenek a karakternek, az szintén egy jellemző lesz. A karakter akár az ellenség hátába is kerülhet a vadont használva, ami egy rajtaütés esetén szintén egy helyzet jellemzőként nyilvánul majd meg.

\noattackatall
 
\defend Vadonban a karakter használhat Erdőjárást védekezésre, ha valaki Nyomozás használatával próbál a nyomára bukkanni. Szintén alkalmas Lopózás elleni védekezésre, ha valaki észrevétlen próbálna a karakter mellett elosonni, vagy megbújni a rengetegben.

\stunt{Rejtőszín}{}{Mivel a környezetnek megfelelően álcázom magam, képes vagyok Lopózás helyett Erdőjárást használni, legyek a vadonban vagy sivatagban.}

\stunt{Herbalista}{}{Mivel ismerem az összes növényt, képes vagyok bármilyen alapanyagot vagy gyógynövényt megtalálni az erdőben, de csak ha van rá elég idő, és a legritkább varázsital összetevőkre ez azért nem terjed ki.}

\stunt{Csapdák mestere}{}{Mivel a csapdák mestere vagyok, ha valaki az általam állított csapdát el akarja kerülni, akkor is dobhatok aktív ellenállást, ha nem is vagyok a helyszínen.}
